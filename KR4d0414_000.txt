# -*- mode: mandoku-view; -*-
#+TITLE: 仁山文集
#+DATE: 2015-08-25 00:08:09.666922
#+PROPERTY: ID KR4d0414
#+PROPERTY: BASEEDITION WYG    
#+PROPERTY: JUAN 提要
<pb:KR4d0414_WYG_000-1a>¶
欽定四庫全書　　　　　集部四¶
　仁山集　　　　　　　　别集類三¶
　　提要¶
　　　　(臣/)等謹按仁山集六巻宋金履祥撰履祥有¶
　　　　尚書表注己著錄履祥受學于王柏柏受學¶
　　　　于何基基受學于黄幹號為得朱子之傳其¶
　　　　詩乃彷彿擊壤集不及朱子逺甚王士禎居¶
　　　　易錄極稱其箕子操一篇然亦不工夫邵子¶
<pb:KR4d0414_WYG_000-1b>¶
　　　　以詩為寄非以詩立制履祥乃執為定法選濂洛¶
　　　　風雅一編欲挽千古詩人歸此一轍所謂華¶
　　　　之學王皆在形骸之外去之愈逺所作均不¶
　　　　入格固其所矣至其雜文如百里千乘説深¶
　　　　衣小傳中國山水總説次農説諸篇則具有¶
　　　　根柢其餘亦醇潔有法不失為儒者之言蓋¶
　　　　履祥于經史之學研究頗深故其言有物終¶
　　　　與空談性命者異也乾隆四十三年五月¶
<pb:KR4d0414_WYG_000-2a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)陸　費　墀¶
